Retrospektiivitekniikka Start, Stop, Continue, More of, Less of Wheel on tekniikka, jossa tiimi kokoontuu ja piirtää ympyrän paperille, joka jaetaan viiteen osaan tekniikan nimen mukaisiin lohkoihin. Käydään läpi eri asioita edellisestä sprintistä, kuten mikä olisi asia, jota tulisi alkaa tekemään, mikä on asia mikä tulisi lopettaa, mikä on toimiva asia, jota tulisi jatkaa, mitä tulisi tehdä enemmän ja mitä tulisi tehdä vähemmän. Kaikkiin kohtiin liittyviä kommentteja otetaan vastaan ja luokitellaan oikein. Tekniikan avulla saadaan 10-25 minuutissa listattua ja luokiteltua tärkeitä asioita sprintistä.

Retrospektiivitekniikka Glad, Sad, Mad on tekniikka, jonka tavoitteena on kattaa paljon asioita sprintistä, menemättä liian syvälle niihin. Tekniikassa ongelmia, muutoksia ja havaintoja listataan ja luokitellaan kolmeen luokkaan nimen mukaisesti. Tämän jälkeen listatut asiat yhdistetään tarvittaessa kokonaisuuksiksi ja äänestetään missä järjestyksessä kokonaisuuksista keskustellaan. Tekniikan mukaisesssa palaverissa on 60 minuutin aikaraja.
